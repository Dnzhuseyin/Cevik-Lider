A) X. Modül: Krizlerde Proaktif Liderlik Test Soruları

1. Proaktif ve reaktif insanlar arasındaki temel fark aşağıdakilerden hangisidir?
Cevap D.  Proaktif insanlar inisiyatif alıp kontrolü elinde tutarken, reaktif insanlar kadere razı olup kontrolü kaybeder   Süre: 01:00 – 01:30 

2. Peter Drucker'a göre liderlik ve yönetim arasındaki ayrım en iyi nasıl ifade edilir?
Cevap E. Yönetim işleri doğru yapmak, liderlik ise doğru işleri yapmaktır.   Süre: 02:55 – 03: 20

3. Senaryo geliştirme sürecinin temel amacı nedir?
Cevap C. “Ya şöyle olursa, o zaman ne yaparız?” sorusuna şimdiden cevap aramaya çalışmak.  Süre 05:30 – 06:10    ve   06:50- 06:56

4. Eğitim örgütlerinde yetki devrinin proaktif liderlik açısından en önemli çıktılarından biri aşağıdakilerden hangisidir?
Cevap A. Örgüt üyelerinin özyeterlik algılarını ve psikolojik dayanıklılıklarını artırması.  Süre:   07:45- 08:24

5. Metne göre, afet eğitiminde görsel ve dijital araçların kullanılmasının temel faydası nedir?
B. Öğrencilerin risk algısını artırmak ve kriz anında kaygıyı azaltmak.  Süre 10:34 – 11:06

6. Proaktif liderlik açısından bir 'öğrenme kültürü' oluşturmanın en önemli stratejik faydası nedir?
C. Her krizin bir öğrenme fırsatına dönüşmesini sağlamak.   Süre 10:20- 10:40

7. Simülasyon ve role-play uygulamalarının kriz eğitimindeki en belirgin avantajı aşağıdakilerden hangisidir?
A. Katılımcıların teorik bilgiyi güvenli bir ortamda pratiğe dökmesine olanak tanıması.  Süre 12:00- 12:32

8. Metne göre, değişime açıklık ile örgütsel esneklik arasındaki ilişki nasıldır?
B. Değişime açık olma, esnek bir kurum kültürü yaratmanın kritik anahtarıdır.  Süre: 14:40-15:05

9. Proaktif liderler, performans değerlendirmesini hangi temel amaç için kullanır?
E. Geleceğe yönelik gelişim alanlarını belirlemek ve yeni stratejiler tasarlamak.  Süre 16:00- 16:20

10. Eğitim örgütlerinde risk analizi yapmanın sadece fiziksel güvenlikle sınırlı kalmayıp psikososyal boyutu da içermesi, hangi liderlik anlayışının bir göstergesidir?
E. Proaktif liderlik    Süre 03:35- 04:32


B) X. Modül: Krizlerde Proaktif Liderlik Boşluk Doldurma Soruları ve Cevaplar

Soru 1:
Proaktif liderlik, mevcut sorunlara tepki vermekle kalmayıp gelecekte ortaya çıkabilecek fırsat ve tehditleri öngörerek ______________ yapmasını ifade etmektedir.      (stratejik hazırlıklar)   Süre 01:40- 02:10

Soru 2:
Bir kurumun gelecekte ortaya çıkabilecek olası sorunları, krizleri veya riskleri önceden öngörerek bu sorunların gerçekleşmesini engellemek ya da etkilerini en aza indirmek amacıyla yaptığı planlama ______________ olarak adlandırılır.      (önleyici planlama)  Süre 08:30- 09:10

Soru 3:
Gelecekte ortaya çıkabilecek belirsiz, riskli veya karmaşık durumları önceden düşünerek farklı ihtimallere dayalı kurgular oluşturma sürecini ifade eden proaktif liderlik vizyonunun önemli bir boyutu ______________ olarak adlandırılır,   (Önleyici Planlama)   Süre 08:30- 09:10

Soru 4:
Yukl’a (1998) göre liderin astlarına belirli kararlar alma ve uygulama hakkı tanıması, proaktif liderliğin kriz anında sorumlulukları uygun kişi ve birimlere aktararak örgüt üyelerinin inisiyatif kullanmasını teşvik eden stratejik unsurlarından biri olan ______________ kavramını açıklar,    (Yetki Devri)    Süre 07:40- 08:12

Soru 5:
Kurum içinde bilgi paylaşımını teşvik eden, deneyimlerden ders çıkaran, yenilikçi düşünceyi destekleyen ve sürekli gelişimi özendiren bir ortam inşa etme süreci ______________ olarak tanımlanır ve proaktif liderlik açısından örgütün dayanıklılığını artıran bir stratejidir.    (Öğrenme kültürü )   Süre 10:13- 10:40


C) X. Modül: Krizlerde Proaktif Liderlik Açık Uçlu Sorular ve Cevaplar

Soru 1: Proaktif liderlik, kriz yönetiminde geleneksel reaktif yaklaşımdan nasıl ayrılır ve proaktif liderlerin temel misyonu nedir?   Süre: 02:00- 02:13   ve  16:00- 16:20
Cevap:
Proaktif liderlik, reaktif yaklaşımlardan temel olarak, inisiyatif almayı, seçenekleri çoğaltmayı ve kontrolü kendinde tutmayı gerektirmesiyle ayrılır. Reaktifler ise kaderine razı olur. Proaktif liderlik, mevcut sorunlara tepki vermek yerine, gelecekteki fırsat ve tehditleri öngörerek stratejik hazırlıklar yapılmasını ifade eder. Drucker'a (1973) göre proaktif liderliğin temel misyonu, geleceği tahmin etmek değil, onu yaratmaktır.


Soru 2: Eğitim örgütlerinde "öğrenme kültürü"nün inşası proaktif liderlik açısından neden kritik bir öneme sahiptir ve bu kültürün oluşmasının göstergeleri nelerdir?  Süre 10:15- 10:40

Cevap:
Öğrenme kültürü; bilgi paylaşımını teşvik eden, deneyimlerden ders çıkaran ve sürekli gelişimi özendiren bir ortam inşa etme sürecidir. Bu kültür, proaktif liderlik için kritiktir çünkü olası kriz ve belirsizlikler karşısında örgütün dayanıklılığını artıran temel bir stratejidir.
Bu kültürün oluşmasının temel göstergeleri şunlardır:
• Afet senaryoları üzerinde çalışılırken oluşan tecrübelerin raporlanması ve tüm kurum çalışanlarıyla paylaşılması.
• Elde edilen bilgilerin gelecekteki uygulamalara entegre edilmesi.
• Her krizin bir öğrenme fırsatına dönüşmesi.



Soru 3: Eğitim örgütlerinde değişime açıklık ve esneklik kavramları proaktif liderlik felsefesiyle nasıl birleşir ve bu birleşim kurumun sürdürülebilirliğine nasıl katkı sağlar?  Süre 03:13- 03:34
Cevap:
Değişime açıklık, kurumların dinamik çevre koşullarına, yeni teknolojilere ve toplumsal beklentilere uyum sağlama kapasitesidir. Esneklik ise kriz anlarında ayakta kalabilmeyi sağlama, belirsizlikler karşısında uyum gösterebilme ve yeni koşullara adapte olabilme kapasitesi olarak tanımlanır. Proaktif liderlik, değişime açıklık ve esneklik kültürünün kurumsal düzeyde yerleşmesini sağlar. Bu felsefe, örgütlerin yenilikleri denemeye istekli ve öğrenmeye sürekli hazır olmasını (değişime açıklık) ve değişen ortam koşullarına hızla uyum sağlamasını (esneklik) sağlar. Bu birleşim, eğitim kurumlarının kriz anlarında hızlı adapte olabilmesini ve kesintisiz eğitim sürecini sürdürebilmesini sağlayarak örgütsel sürdürülebilirliği destekler.

Soru 4: Eğitim örgütlerinde kriz dönemlerinde ekip koordinasyonunun sağlanması hangi kritik işlevleri görür ve koordinasyon eksikliği ne tür sorunlara yol açabilir?    Süre 08:15- 08:43
Cevap:
Ekip koordinasyonu, ekipteki üyelerin ortak bir amaç doğrultusunda görev, sorumluluk ve kaynaklarını uyumlu bir şekilde düzenlemesi, iletişim ve iş birliğini sağlayarak süreci verimli hale getirmesidir. Eğitim örgütlerinde koordinasyon, öğretmenlerin, yöneticilerin ve diğer paydaşların rollerini net bir şekilde anlamalarını ve iş birliği içinde hareket etmelerini sağlar. Kriz dönemlerinde, koordinasyon eksikliği bilgi akışının kopmasına, görevlerin üst üste binmesine veya boşlukların oluşmasına yol açabilmektedir. Proaktif liderler, ekip üyelerinin rollerini organize ederek okulda karmaşa ve kaos yerine koordinasyon olmasını sağlar, bu da örgütün dayanıklılığını artırır


Soru 5: Eğitim örgütlerinde afet senaryoları geliştirmenin amaçları nelerdir ve bu süreç proaktif liderlik vizyonunun somut bir göstergesi olarak nasıl hizmet eder?  Süre 05:30- 06:06
Cevap:
Afet senaryoları geliştirmek, gelecekte ortaya çıkabilecek belirsiz veya karmaşık durumları önceden düşünerek farklı ihtimallere dayalı kurgular oluşturmaktır. Eğitim örgütlerinde bu sürecin temel amacı, eğitim, tatbikat veya planlama gibi önleyici çalışmalara zemin hazırlamaktır. Bu süreç, öğrencilerin güvenlik bilincini artırırken, öğretmen ve yöneticilerin kriz anında karar alma becerilerini geliştirmelerine katkıda bulunur. Senaryo geliştirme, eğitim örgütlerinin esneklik kapasitesini ve dayanıklılığını artırır, kriz anında hızlı karar almayı sağlar ve örgütsel güveni artırır. Dolayısıyla bu süreç, proaktif liderlik vizyonunun somut bir göstergesi olarak değerlendirilir.

